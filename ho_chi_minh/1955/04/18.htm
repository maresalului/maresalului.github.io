<!DOCTYPE html>
<html lang="gl">
<head>
<meta charset="utf-8">
<meta name="viewport" content="width=device-width, initial-scale=1">
<meta name="keywords" content="Textos, Obras, Arquivo Marxista na Internet, Marxists">
<title>O Leninismo e a Libertaçom dos Povos Oprimidos</title>
<link href="../../../css/textos.css" rel="stylesheet" type="text/css">
</head>

<body>

<nav>
<a href="../../../index.htm" id="topp"><img src="../../../img/mia.svg" class="logo" alt="Arquivo Marxista" width="75" height="20"></a>
<a href="../../../biblioteca.htm" title="Biblioteca" id="li-bi"></a>
<a href="../../../admin/novidades.htm" title="Novidades" id="li-no"></a>
</nav>

<header>

<h1>O Leninismo e a Libertaçom dos Povos Oprimidos</h1>
<a href="../../index.htm">
<img src="../../img/avatar.webp" alt="" width="42" height="56">
<h2>Ho Chi Minh</h2></a>
<h3>18 de Abril de 1955</h3>
</header>

<main>

<aside class="sobre">
<p class="info"><b>Primeira edição:</b> Pravda de 18 de Abril de 1955.</p>
<p class="info"><b>Fonte:</b> <a href="http://primeiralinha.org/home/" target="_blank" class="link_ext">Biblioteca Marxista em Galego</a>.</p>
<p class="info"><b>Transcrição e HTML:</b> <a href="../../../admin/correio.htm" target="_blank">Fernando A. S. Araújo</a>.</p>
<p class="info cc by-sa"><a href="https://creativecommons.org/licenses/by-sa/3.0/deed.pt-br" target="_blank">Creative Commons</a></p>
</aside>

<p>Em 22 de Abril de 1870, na velha Rússia despótica, nasceu o futuro dirigente e talentoso mestre das massas trabalhadoras e dos povos oprimidos de todo o mundo, <a href="../../../dicionario/verbetes/l/lenin.htm" target="_blank">Vladímir Illich Lenine</a>.</p>
<p>A finais do século XIX e a princípios do século XX, o capitalismo alcançou o seu mais alto e último desenvolvimento do imperialismo e entrou na era da revoluçom proletária. O homem que continuou o grande labor de <a href="../../../dicionario/verbetes/m/marx.htm" target="_blank">Marx</a> e <a href="../../../dicionario/verbetes/e/engels.htm" target="_blank">Engels</a> nas novas condiçons históricas foi <a href="../../../dicionario/verbetes/l/lenin.htm" target="_blank">V. I. Lenine</a>.</p>
<p>Luitando sem trégua com os reformistas e todo o tipo de distorsionadores do marxismo, <a href="../../../dicionario/verbetes/l/lenin.htm" target="_blank">Lenine</a> levou o socialismo científico a umha nova etapa. Enriqueceu o marxismo, a grande arma ideológica do proletariado, e contribuiu grandemente para formular a teoria da ditadura do proletariado. Desenvolveu o princípio marxista na aliança operário-camponesa, na questom nacional e colonial, no internacionalismo proletário, na construçom e afortalamento de um novo tipo de partido proletário que é a única organizaçom capaz de dirigir a luita multiforme da classe operária e dos povos escraviçados. <a href="../../../dicionario/verbetes/l/lenin.htm" target="_blank">Lenine</a> estabeleceu umha nova teoria da revoluçom socialista e demonstrou as possibilidades do triunfo do socialismo num só país.</p>
<p><a href="../../../dicionario/verbetes/l/lenin.htm" target="_blank">Lenine</a> ajudou os trabalhadores que sofriam pola opressom imperialista a realizarem numha forma mais compreensível a lei do desenvolvimento social, os requisitos e as condiçons objectivas da luita política em cada etapa da revoluçom proletária e todo o movimento de libertaçom. Permitiu às massas oprimidas que se inteirassem dos intrincados e complexos desenvolvimentos do nosso tempo, deu-lhes umha arma milagrosa para luitar pola sua emancipaçom: a teoria e tácticas do bolchevismo.</p>
<p>O Partido Comunista russo, fundado por <a href="../../../dicionario/verbetes/l/lenin.htm" target="_blank">Lenine</a>, deu um luminoso exemplo aos povos do mundo. Sob a direcçom esclarecida do grande <a href="../../../dicionario/verbetes/l/lenin.htm" target="_blank">Lenine</a>, o talentoso estratega e táctico, o Partido Comunista levou o proletariado russo à tomada do poder e estabeleceu o primeiro Estado das massas trabalhadoras; a fundaçom deste Estado levou a história da humanidade a umha nova era. Para os povos amantes da paz e a democracia, a Uniom Soviética é um baluarte inamovível da independência e da liberdade. Depois da segunda guerra mundial o todo poderoso campo de paz, democracia e socialismo, dirigido pola Uniom Soviética tomou forma em oposiçom ao imperialismo.</p>
<p>A popularidade e a doutrina de <a href="../../../dicionario/verbetes/l/lenin.htm" target="_blank">Lenine</a> estám estreitamente ligadas a todos os êxitos do campo da paz e da democracia, que se estende do rio Elba ao oceano Pacífico, e do pólo Ártico aos Trópicos. Por isso, todos os povos oprimidos e desafortunados olham o estandarte de <a href="../../../dicionario/verbetes/l/lenin.htm" target="_blank">Lenine</a>, que os comunistas de todos os países do mundo sustentam em alto como um símbolo de fé e um facho de esperança.</p>
<p>A heróica luita sustentada polo povo soviético para construir o comunismo dá agora ánimos a todos os povos e mostra-lhes o caminho para obter um modo de vida digno do homem.</p>
<p>A consistente política pacífica do governo soviético, claramente formulada no decreto assinado por <a href="../../../dicionario/verbetes/l/lenin.htm" target="_blank">Lenine</a>, e promulgada imediatamente depois do triunfo da revoluçom socialista, estimula agora as amplas massas a luitar para defender e afortalar a paz contra os traficantes da guerra dirigidos polos imperialistas dos Estados Unidos.</p>
<p>Os princípios estabelecidos por <a href="../../../dicionario/verbetes/l/lenin.htm" target="_blank">Lenine</a> sobre os direitos dos povos à autodeterminaçom, à coexistência pacífica, à nom intervençom nos assuntos internos doutros países — a igualdade e as relaçons benéficas para as partes interessadas, princípios que som a base da política estrangeira da Uniom Soviética — assinalam agora aos povos dos países coloniais independentes o caminho da luita para a reunificaçom nacional e a independência.</p>
<p>Para os povos da Ásia, assim como para os povos de todo o mundo que luitam pola paz, a independência, a democracia e o socialismo, o leninismo é como o sol que trai consigo umha vida alegre. <a href="../../../dicionario/verbetes/l/lenin.htm" target="_blank">Lenine</a> atribuia sempre umha grande importáncia ao movimento de libertaçom nacional sustentado polos povos da Ásia e considerava-o parte da luita empreendida polas massas trabalhadoras de todo o mundo contra os opressores imperialistas. <a href="../../../dicionario/verbetes/l/lenin.htm" target="_blank">Lenine</a> assinalou que o acordar da Ásia e a primeira luita mantida polo proletariado avançado na Europa para a tomada do poder marcava umha nova era na história do mundo, umha era que começou com o século XX. Em 1913, <a href="../../../dicionario/verbetes/l/lenin.htm" target="_blank">V. I. Lenine</a> escreveu:</p>
<blockquote>
<p>"Toda a Europa toma o papel preponderante; toda a burguesia da Europa está colidida com todas as forças reaccionárias e medievais na China. Mas toda a parte jovem da Ásia, quer dizer, centenas de milhons de massas trabalhadoras na Ásia, tenhem como firme aliado o proletariado de todos os países civilizados. Nom existe força no mundo capaz de impedir a vitória do proletariado na libertaçom dos povos europeus e asiáticos".</p>
</blockquote>
<p>Agora, a meados do século XX, a "jovem Ásia" à qual se referia <a href="../../../dicionario/verbetes/l/lenin.htm" target="_blank">Lenine</a> é precisamente a República Popular da China, a República Popular da Mongólia, a República Democrática Popular da Coreia e a República Democrática do Viet-Nam. Noutras regions da Ásia estám-se alçando jovens forças similares para luitar pola libertaçom nacional. Estas previsons científicas do grande estratega revolucionário verificárom-se tam rapidamente que o campo imperialista tornou ansioso e temeroso.</p>
<p>Se os povos escraviçados da Ásia, sob a direcçom dos partidos marxista-leninistas, conseguírom êxitos prátivos, é porque seguírom os ensinamentos de <a href="../../../dicionario/verbetes/l/lenin.htm" target="_blank">Lenine</a>.</p>
<p>No seu chamado aos revolucionários de Oriente, <a href="../../../dicionario/verbetes/l/lenin.htm" target="_blank">Lenine</a> escreveu:</p>
<blockquote>
<p>"Tendes ante vós umha tarefa desconhecida para os comunistas do mundo: apoiados na teoria e a prática comum do comunismo e aplicando-as a condiçons específicas que nom existem na Europa, devedes saber como empregá-las nas condiçons específicas onde o campesinato é a massa básica e a tarefa nom é a luita contra o capitalismo mas contra os vestígios medievais".</p>
</blockquote>
<p>Trata-se dumha ensinança muito valiosa para um país como o nosso, no qual 90% da populaçom vive da agricultura e onde ainda existem umha grande quantidade de vestígios do feudalismo decadente e do mandarinato.</p>
<p>Sob a direcçom do glorioso Partido Comunista chinês e do camarada <a href="../../../dicionario/verbetes/m/mao_zedong.htm" target="_blank">Mao Ze-Dong</a>, o seu dirigente esclarecido, a vitória da grande Revoluçom na China foi o triunfo do pensamento leninista. É precisamente por esta razom que o camarada <a href="../../../dicionario/verbetes/m/mao_zedong.htm" target="_blank">Mao Ze-Dong</a> dixo que a canhoneira Revoluçom de Outubro levara o marxismo-leninismo à China e libertado dumha vez por todas 600 milhons de pessoas das garras do imperialismo.</p>
<p>Aplicando o leninismo ao internacionalismo, a Uniom Soviética, onde triunfou o socialismo, deu constantemente umha grande assistência moral ao movimento de libertaçom nacional nos países coloniais e dependentes. Em particular com a sua política consistente de paz e devido ao seu grande prestígio no mundo, a Uniom Soviética ajudou enormemente os povos da Coreia e o Viet-Nam na defesa das suas pátrias contra o perigo forjado polos imperialistas dos Estados Unidos e os seus alidados. As actividades diplomáticas da Uniom Soviética fôrom um factor decisivo para levar ao seu fim as guerras na Coreia e no Viet-Nam.</p>
<p>O povo vietnamita, educado no espírito do internacionalismo proletário, aprecia altamente o apoio moral dos povos de todo o mundo, incluindo o dos trabalhadores franceses que luitárom para dar fim à guerra na Indochina.</p>
<p><a href="../../../dicionario/verbetes/l/lenin.htm" target="_blank">Lenine</a> legou-nos, como a todos os partidos comunistas-operários, o inapreciável tesouro da sua ideologia: os princípios organizativos, a teoria e a táctica de um partido revolucionário. O leninismo é umha poderosa força ideológica que guia o nosso partido e fai possível que este seja a mais alta organizaçom das massas trabalhadoras e a personificaçom da inteligência, a dignidade e a consciência do nosso povo.</p>
<p>Sob a bandeira do leninismo, o Partido dos Trabalhadores do Viet-Nam ganhou a confiança do nosso povo e está considerado como o seu partido de vanguarda. O nosso partido soubo utilizar as capacidades a iniciativa criadora do nosso povo, que nunca se resignou a suportar a escravidom e o colonialismo.</p>
<p><a href="../../../dicionario/verbetes/l/lenin.htm" target="_blank">Lenine</a> personificou a unidade de mente dentro do partido, a solidariedade das suas fileiras, o respeito à disciplina revolucionária, a fé inquebrantável na grande causa do comunismo e a firme confiança na vitória final. Todo isto é agora um estímulo para o Partido dos Trabalhadores do Viet-Nam, que aplicou dia após dia e hora após hora o princípio da crítica e da auto-crítica, e considerou-no como o método milagroso para corrigir os erros e fraquezas e para luitar contra as manifestaçons do subjetivismo e da complacência. O nosso partido nom tem outros interesses que os do nosso povo e da nossa pátria por isso dá umha grande importáncia a elevar o nível do seu trabalho. O nosso partido, enquanto fai o indizível para cumprir com as suas tarefas, estuda constantemente o leninismo para melhorar a sua combatividade, o seu dinamismo político, a unidade na organizaçom e o nível ideológico dos membros do Partido.</p>
<p>O nosso povo e os membros do Partido fôrom forjados no lume da longa e dura luita para a salvaçom nacional e suportárom penalidades e sofrimentos indescritíveis. Por mais de oito anos, o nosso povo e o nosso partido mantivérom umha luita heróica que findou vitoriosamente a favor do povo vietnamita e do restabelecimento da paz na Indochina. Os acordos de Genebra demonstrárom que a luita de libertaçom nacional mantida polo povo vietnamita e polos povos irmaos de Laos e Camboja e o seu alto sacrifício e heroísmo fôrom reconhecidos internacionalmente. O nosso partido pode estar orgulhoso de ter sido durante estes anos afouto e perseverante e de ter levado o povo à luita com um grande espírito de sacrifício.</p>
<p>Actualmente, ao tempo que se restaura a paz, seguimos luitando para a instrumentaçom correcta dos acordos de Genebra. De acordo com números já rectificados, afirmamos recentemente que o bando contrário violou os acordos 2.114 vezes, incluindo 46 vezes no sul do Viet-Nam. Eis umha cifras assombrosas: 806 mortos, 3.801 feridos e 12.741 pessoas detidas sem motivo.</p>
<p>Em Setembro do passado ano o Partido dos Trabalhadores do Viet-Nam tomou muitas resoluçons sobre a acçom do nosso povo, com o propósito de instrumentar estritamente os acordos de Genebra e opor-se a todas a manobras de sabotagem. As nossas principais tarefas som: consolidar a paz, completar a reforma agrária, trabalhar com todos os nossos esforços para melhorar o nível económico, estabilizar o nosso nível de vida em todos os aspectos no território a norte do paralelo 17 e continuar avante na luita política sustentada por todo o povo. Lançamos as seguintes palavras de ordem para a nossa luita: consolidar a paz, lograr a reunificaçom nacional, obter a independência total e estender a democracia a todo o país.</p>
<p>Na actualidade estamos a luitar para levar a termo estas tarefas fundamentais. Ao tempo, nom podemos ignorar que depois das conferências celebradas polos imperialistas em Manila e Bangkok surgiu umha nova situaçom na Ásia. Na actualidade, os Estados Unidos intervenhem abertamente nos assuntos da Indochina e levárom adiante muitas outras manobras para torpedear os acordos de Genebra.</p>
<p>Para realizar a sua meta, os imperialistas e os seus lacaios de todos os tipos estám a fomentar o escuro plano de dividir permanentemente o nosso país, colocando o sul do Viet-Nam sob a sua influência, controlando todas as forças democráticas e sabotando as eleiçons gerais de 1956.</p>
<p>Nestas condiçons, a nossa luita translada-se agora da etapa do armistício à da luita política, a fim de controlar o complot do inimigo para reanimar a guerra e lograr a reunificaçom nacional com as eleiçons a nível nacional planeadas para Julho de 1956.</p>
<p>A paz, a reunificaçom, a independência nacional e a democracia som problemas estreitamente ligados entre si. Se nom se consolidar a paz, nom haverá possibilidades de reunificar o Viet-Nam através das eleiçons gerais. Inversamente, se nom houver reunificaçom nacional por meio das eleiçons gerais, nom haverá possibilidade de estabelecer umha base firme para a paz.</p>
<p>Os recentes desenvolvimentos e a consideraçom da situaçom política perminte ao nosso partido ver claramente que a luita pola paz, a independência e a democracia sustentada polo povo vietnamita será dura, e que sobre este caminho o povo vietnamita achará muitas dificuldades. Porém, o nosso partido tem umha firme confiança na vitória final.</p>
<p>Obtemos umha grande força da todopoderosa doutrina leninista para cumprir a nossa tarefa sagrada de assegurar a paz, a reunificaçom, a independência e a democracia e de ganhar para o socialismo a vitória.</p>
</main>

<footer>

<div class="colab">
<p>Este texto foi uma contribuição do</p>
<a href="https://primeiralinha.org/" target="_blank">
 <img src="../../../img/colaboradores/primeiralinha.gif" class="colab longa" alt="Primeira Linha" width="593" height="100">
</a></div>


<div class="datas">Inclusão: 22/04/2014</div>

<!-- conversão automática em 16/01/2025 -->

</footer>
</body>
</html>
