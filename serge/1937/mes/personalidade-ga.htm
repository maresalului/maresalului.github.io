<!DOCTYPE html>
<html lang="gl">
<head>
<meta charset="utf-8">
<meta name="viewport" content="width=device-width, initial-scale=1">
<meta name="keywords" content="Textos, Obras, Arquivo Marxista na Internet, Marxists">
<title>A verdadeira personalidade de Lenine</title>
<link href="../../../css/textos.css" rel="stylesheet" type="text/css">
</head>

<body>

<nav>
<a href="../../../index.htm" id="topp"><img src="../../../img/mia.svg" class="logo" alt="Arquivo Marxista" width="75" height="20"></a>
<a href="../../../biblioteca.htm" title="Biblioteca" id="li-bi"></a>
<a href="../../../admin/novidades.htm" title="Novidades" id="li-no"></a>
</nav>

<header>

<h1>A verdadeira personalidade de Lenine</h1>
<a href="../../index.htm">
<img src="../../img/avatar.webp" alt="" width="42" height="56">
<h2>Victor Serge</h2></a>
<h3>1937</h3>

</header>

<main>

<aside class="sobre">
<p class="info"><b>Primeira edição:</b> <cite lang="es">La Batalla</cite>, órgao de expressom do Partido Operario de Unificaçom Marxista (<a href="../../../dicionario/verbetes/p/poum.htm" target="_blank">POUM</a>).</p>
<p class="info"><b>Fonte:</b> <a href="http://www.primeiralinha.org" class="link_ext">Primeira Linha — organização comunista galega</a>.</p>
<p class="info"><b>Tradução:</b> desconhecida.</p>
<p class="info"><b>Transcrição e HTML:</b> <a href="../../../admin/correio.htm">Fernando A. S. Araújo</a>.</p>
</aside>

<p>Morreu esgotado polo seu labor sobre-humano a 21 de Janeiro de 1924. Havia por volta de dous anos que a doença o imobilizava no seu cadeirom e tinha umha terrível expressom de angústia, de que algumhas fotografias da época dam prova. Mas a sua inteligência continuava acordada e, de quando em quando, manifestava-se em potentes labaredas. Nesses momentos exprimia a sua grande ansiedade. Os males do regime que fundara, e que via com grande lucidez, angustiavam-no. Nom há mada mais trágico que a história das suas últimas luitas contra a doenças, com o pensamento fixo em poder trabalhar novamente, em procurar soluçons e aliados, em conter as ameaças. E, sem dúvida nengumha, se Lenine tivesse vivido mais alguns anos, o rumo da revoluçom teria-se visto profundamente modificado em sentido favorável.</p>
<p>É indubitável que a sua grande autoridade e a sua vasta inteligência teriam agido eficazmente no curso das cousas. Talvez tivesse podido orientar o Estado socialista para a inteligência com os camponeses e moderar assim, ou até ultrapassar, as tendências reaccionárias do interior. Talvez tivesse sucumbido no longo prazo neste combate, como sucumbiu outra inteligência igual à dele. A História percorre o caminho servindo-se, segundo as circunstáncias, dos homens de génio e dos medíocres. Depois de Napoleom, criou o homem de Sedám. O acaso e o inexorável vam misturados. A sorte das pessoas depende do acaso, a resultante social do inexorável, e este inexorável arrasta e quebra o acaso… tantas causas económicas e históricas tenhem contribuído para o desgaste da Revoluçom que se Lenine tivesse vivido mais tempo, provavelmente teria corrido umha sorte semelhante à dos seus companheiros das grandes jornadas revolucionárias. Mas o regime seria melhor.</p>
<p>Esse ponto de vista nom é, de maneira nengumha, pessimista. Para dominar a natureza, cumpre que o homem a perceba e se adapte a ela. Para construir o para-raios, cumpre saber que o raio vai cair e como vai cair. Nom há que contar com a pregária para o impedir. Para transformar a sociedade e discernir as suas vias, cumpre obedecer a necessidade mais forte, que é a necessidade económica. Assim, na ciência marxista, Marx e Engels, investigadores honestos, ao atingirem o mecanismo moderno da produçom, concluírom na necessidade do socialismo, aspiraçom das massas a um maior bem-estar e a umha vida mais justa, passando assim da utopia à ciência. Com Lenine, o socialismo passou da ciência à acçom.</p>
<p>Pouco antes de Outubro, as circunstáncias simplificavam os problemas. A guerra reduzia todo a algumhas alternativas do género de ser ou nom ser. Mas necessitava-se valor para o ver e, após tê-lo visto, agir audaciosamente. Mas já nom se podia ser nem viver como no passado. Cumpria era romper com ele. E isto costuma ser o mais difícil para os homens, que som, via de regra, prisioneiros das suas rotinas e das suas ilusons. Os escritos de Lenine revelam grandes riquezas. Mas nunca tivérom tanto valor como nesses seis meses do ano 1917 em que ele foi o único que se orientou com passo certo no meio de acontecimentos tam caóticos, compreendendo que se vivia umha situaçom instável, entre duas ditaduras igualmente possíveis, a da reacçom e a da classe operária e que, portanto, nom cabia mais eleiçom que entre a acçom e o desastre. O critério dele nom era fruto da paixom revolucionária, que poderia ter sido cega, como outra paixom qualquer; mas da convicçom do político e do economista, fundada na análise quotidiana de umha dada situaçom.</p>
<p>Lenine levava todo em conta: o estado da produçom, as mudanças, as intençons e as possibilidades da burguesia, a mentalidade dos generais e dos advogados que estavam ainda no poder, as aspiraçons das massas na cidade e no campo. E, afinal, concluiu que chegara a hora. Estado refugiado numha cabana da Finlándia, na beira do mar, a inícios de Outubro, escreveu para o Comité Central do Partido:</p>
<blockquote>
<p>“Caros camaradas: os acontecimentos fixam-nos tam netamente o nosso dever que a espera resulta um crime. O movimento camponês desenvolve-se com umha força crescente. As tropas professam-nos umha simpatia cada vez mais acesa. Em Moscovo podemos contar com 99% dos votos dos soldados: as tropas finlandesas e a frota som contra o Governo. Unidos aos <a href="../../../dicionario/verbetes/p/partido_social_revolu_esq.htm" target="_blank">socialistas revolucionários de esquerda</a>, temos a maioria do País… nestas condiçons, esperar resulta um crime…”.</p>
</blockquote>
<p>E ainda:</p>
<blockquote>
<p>“A vitória é certa. Há umha percentagem elevadíssima de possibilidades de a obtermos sem efusom de sangue”.</p>
</blockquote>
<p>Vim-no, em várias ocasions um bocado mais tarde, na fase mais ardente da vida dele. Ninguém era mais singelo do que ele. Ninguém ficava mais longe de todo o que fosse armar-se em homem de génio que verosimilmente era, o grande chefe, o fundador do Estado soviético. Todas estas palavras ditas a respeito dele teriam-no indignado. Quando se agravavam os desacordos no partido, a sua maior ameaça era:</p>
<blockquote>
<p>“apresento a minha demissom ao Comité Central, volto a ser um simples militante e a defender o meu ponto de vista na base”…</p>
</blockquote>
<p>Levava ainda os seus velhos fatos de emigrante na Suíça. Quando se quijo festejar o seu 50 aniversário, quase se zangou: e só estivo 20 minutos na velada íntima que celebrárom alguns companheiros.</p>
<p>Quando <a href="../../../dicionario/verbetes/k/kamenev.htm" target="_blank">Kámenev</a> lhe falou de editar as obras dele completas, contestou-lhe com certa contrariedade:</p>
<blockquote>
<p>“Para quê? Tem-se escrito muita cousa em trinta anos! Nom vale a pena!”</p>
</blockquote>
<p>Nom se tinha por infalível, e de facto nom era tal. Cometeu grandes erros. E, amiúde, no curso da sua mais justa acçom, umha parte de erro nom diminuía a sua extraordinária perspicácia. Em conjunto, a sua obra fica como um novo ponto de partida na história, como um magnífico exemplo de desinteresse e de devoçom à classe operária, como umha aplicaçom vigorosa do pensamento marxista à luita de classes. Para aí é que nós olhamos hoje como para umha luz, e nom para os seus lúgubres restos, embalsamados sob um monstruoso mausoleu…</p>
</main>

<footer>

<div class="colab">
<p>Este texto foi uma contribuição do</p>
<a href="https://primeiralinha.org/" target="_blank">
 <img src="../../../img/colaboradores/primeiralinha.gif" class="colab longa" alt="Primeira Linha" width="593" height="100">
</a></div>

<div class="datas">Inclusão: 16/11/2005</div>
<div class="datas">Última atualização: 10/06/2025</div>

<!-- conversão automática em 10/06/2025 -->

</footer>
</body>
</html>
