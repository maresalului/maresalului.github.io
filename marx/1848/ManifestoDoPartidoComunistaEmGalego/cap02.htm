<!DOCTYPE html>
<html lang="pt">
<head>
<meta charset="utf-8">
<meta name="viewport" content="width=device-width, initial-scale=1">
<meta name="keywords" content="Textos, Obras, Arquivo Marxista na Internet, Marxists">
<title>Proletários e Comunistas (em galego)</title>
<link href="../../../css/textos.css" rel="stylesheet" type="text/css">
</head>

<body class="capitulo">

<nav>
<a href="../../../index.htm" id="topp"><img src="../../../img/mia.svg" class="logo" alt="Arquivo Marxista" width="75" height="20"></a>
<a href="../../../biblioteca.htm" title="Biblioteca" id="li-bi"></a>
<a href="../../../admin/novidades.htm" title="Novidades" id="li-no"></a>
</nav>

<header>

<h1>Manifesto do Partido Comunista</h1>
<img src="../../img/marx.webp" alt="" width="42" height="56">
<img src="../../img/engels.webp" alt="" width="42" height="56">
<h2><a href="../../index.htm">Karl Marx</a> e <a href="../../index.htm">Friedrich Engels</a></h2>
<h3>1848</h3>

</header>

<main>

<h4>II. Proletários e Comunistas</h4>

<p>Qual a posiçom dos comunistas diante dos proletários em geral?</p>
<p>Os comunistas nom formam um partido particular, oposto aos outros partidos operários.</p>
<p>Nom tenhem interesses que os separem do proletariado em geral.</p>
<p>Nom proclamam princípios particulares, segundo os quais pretenderiam modelar o movimento operário.</p>
<p>Os comunistas só se distinguem dos outros partidos operários em dous pontos: 1) Nas diversas luitas nacionais dos proletários, destacam e fam prevalecer os interesses comuns do proletariado, independentemente da nacionalidade. 2) Nas diferentes fases por que passa a luita entre proletários e burgueses, representam, sempre e em toda a parte, os interesses do movimento no seu conjunto. Praticamente, os comunistas constituem, pois, a fracçom mais resoluta dos partidos operários de cada país, a fracçom que impulsiona as demais; teoricamente tenhem sobre o resto do proletariado a vantagem de umha compreensom nítida das condiçons, da marcha e dos resultados gerais do movimento proletário.</p>
<p>O objectivo imediato dos comunistas é o mesmo que o de todos os demais partidos proletários: constituiçom dos proletários em classe, derrubada da supremacia burguesa, conquista do poder político polo proletariado.</p>
<p>As concepçons teóricas dos comunistas nom se baseiam, de modo algum, em ideias ou princípios inventados ou descobertos por este ou aquele reformador do mundo. Som apenas a expressom geral das condiçons reais de umha luita de classes existente, de um movimento histórico que se desenvolve sob os nossos olhos. A aboliçom das relaçons de propriedade que tenhem existido até hoje nom é umha característica peculiar exclusiva do comunismo.</p>
<p>Todas as relaçons de propriedade tenhem passado por modificaçons constantes em conseqüência das continuas transformaçons das condiçons históricas.</p>
<p>A Revoluçom Francesa, por exemplo, aboliu a propriedade feudal em proveito da propriedade burguesa.</p>
<p>O que caracteriza o comunismo nom é a aboliçom da propriedade geral, mas a aboliçom da propriedade burguesa.</p>
<p>Ora, a propriedade privada actual, a propriedade burguesa, é a última e mais perfeita expressom do modo de produçom e de apropriaçom baseado nos antagonismos de classes, na exploraçom de uns polos outros.</p>
<p>Neste senso, os comunistas podem resumir a sua teoria nesta fórmula única: aboliçom da propriedade privada.</p>
<p>Censuram-nos, a nós comunistas, o querermos abolir a propriedade pessoalmente adquirida, fruto do trabalho do indivíduo, propriedade que se declara ser a base de toda liberdade, de toda actividade, de toda independência individual.</p>
<p>A propriedade pessoal, fruto do trabalho e do mérito! Pretende-se falar da propriedade do pequeno burguês, do pequeno camponês, forma de propriedade anterior à propriedade burguesa? Nom precisamos aboli-la, porque o progresso da indústria já a aboliu e continua a aboli-la diariamente. Ou por ventura pretende-se falar da propriedade privada actual, da propriedade burguesa?</p>
<p>Mas, o trabalho do proletário, o trabalho assalariado cria propriedade para o proletário? De nengum modo. Cria o capital, isto é, a propriedade que explora o trabalho assalariado e que só pode aumentar sob a condiçom de produzir novo trabalho assalariado, a fim de explorá-lo novamente. Na sua forma actual, a propriedade move-se entre os dous termos antagónicos: capital e trabalho assalariado. Examinemos os dous termos dessa antinomia.</p>
<p>Ser capitalista significa ocupar nom somente umha posiçom pessoal, mas também umha posiçom social na produçom. O capital é um produto colectivo: só pode ser posto em movimento polos esforços combinados de muitos membros da sociedade, e mesmo, em última instância, polos esforços combinados de todos os membros da sociedade.</p>
<p>O capital nom é, pois, umha força pessoal; é umha força social.</p>
<p>Assim, quando o capital é transformado em propriedade comum, pertencente a todos os membros da sociedade, nom é umha propriedade pessoal que se transforma em propriedade social. O que se transformou foi apenas o carácter social da propriedade. Esta perde o seu carácter de classe.</p>
<p>Passemos ao trabalho assalariado.</p>
<p>O preço médio que se paga polo trabalho assalariado é o mínimo de salário, isto é, a soma dos meios de subsistência necessária para que o operário viva como operário. Por conseguinte, o que o operário obtém com o seu trabalho é o estritamente necessário para mera conservaçom e reproduçom da sua vida. Nom queremos de nengum modo abolir essa apropriaçom pessoal dos produtos do trabalho, indispensável à manutençom e à reproduçom da vida humana, pois essa apropriaçom nom deixa nengum lucro líquido que confira poder sobre o trabalho alheio. O que queremos é suprimir o carácter miserável desta apropriaçom que fai com que o operário só viva para aumentar o capital e só viva na medida em que o exigem os interesses da classe dominante.</p>
<p>Na sociedade burguesa, o trabalho vivo é sempre um meio de aumentar o trabalho acumulado. Na sociedade comunista, o trabalho acumulado é sempre um meio de ampliar, enriquecer e melhorar cada vez mais a existência dos trabalhadores.</p>
<p>Na sociedade burguesa, o passado domina o presente; na sociedade comunista, é o presente que domina o passado. Na sociedade burguesa, o capital é independente e pessoal, ao passo que o indivíduo que trabalha nom tem nem independência nem personalidade.</p>
<p>É a aboliçom de semelhante estado de cousas que a burguesia verbera como a aboliçom da individualidade e da liberdade. E com razom. Porque se trata efectivamente de abolir a individualidade burguesa, a independência burguesa, a liberdade burguesa.</p>
<p>Por liberdade, nas condiçons actuais da produçom burguesa, compreende-se a liberdade de comércio, a liberdade de comprar e vender.</p>
<p>Mas, se o tráfico desaparece, desaparecerá também a liberdade de traficar. Além disso, todo o palavreado sobre a liberdade de comércio, bem como todas as parolas liberais de nossa burguesia só tenhem sentido quando se referem ao comércio tolhido e ao burguês oprimido da Idade Média; nengum sentido tenhem quando se trata da aboliçom comunista do tráfico, das relaçons burguesas de produçom e da própria burguesia.</p>
<p>Horrorizades-vos porque queremos abolir a propriedade privada. Mas na vossa sociedade a propriedade privada está abolida para nove décimos de seus membros. E é precisamente porque nom existe para estes nove décimos que ela existe para vós. Acusade-nos, portanto, de querer abolir umha forma de propriedade que só pode existir com a condiçom de privar a imensa maioria da sociedade de toda propriedade.</p>
<p>Em resumo, acusade-nos de querer abolir a vossa propriedade. De facto, é isso que queremos.</p>
<p>Desde o momento em que o trabalho nom pode já ser convertido em capital, em dinheiro, em renda da terra, numha palavra, em poder social capaz de ser monopolizado, isto é, desde o momento em que a propriedade individual nom poda já converter-se em propriedade burguesa, declarades que a individualidade está suprimida.</p>
<p>Confessades, pois, que quando falades do indivíduo, queredes referir-vos unicamente ao burguês, ao proprietário burguês. E este indivíduo, sem dúvida, deve ser suprimido.</p>
<p>O comunismo nom retira a ninguém o poder de apropriar-se de sua parte dos produtos sociais, apenas suprime o poder de escravizar o trabalho de outrem por meio dessa apropriaçom.</p>
<p>Alega-se ainda que, com a aboliçom da propriedade privada, toda a actividade cessaria, umha inércia geral se apoderaria do mundo.</p>
<p>Se isso fosse verdade, há muito que a sociedade burguesa teria sucumbido à ociosidade, pois que os que no regime burguês trabalham nom lucram e os que lucram nom trabalham. Toda a objecçom se reduz a essa tautologia: nom haverá mais trabalho assalariado quando nom existir capital.</p>
<p>As acusaçons feitas contra o modo comunista de produçom e de apropriaçom dos produtos materiais tenhem sido feitas igualmente contra a produçom e a apropriaçom dos produtos do trabalho intelectual. Assim como o desaparecimento da propriedade de classe equivale, para o burguês, ao desaparecimento de toda produçom, também o desaparecimento da cultura de classe significa, para ele, o desaparecimento de toda a cultura.</p>
<p>A cultura, cuja perda o burguês deplora, é, para a imensa maioria dos homens, apenas um adestramento que os transforma em máquinas.</p>
<p>Mas nom discutais connosco enquanto aplicardes à aboliçom da propriedade burguesa o critério das vossas noçons burguesas de liberdade, cultura, direito etc. As vossas próprias ideias decorrem das relaçons de produçom e de propriedade burguesas, assim como o vosso direito nom passa da vontade da vossa classe erigida em lei, vontade cujo conteúdo é determinado polas condiçons materiais de vossa existência como classe.</p>
<p>A falsa concepçom interesseira que vos leva a erigir em leis eternas da natureza e da razom as relaçons sociais oriundas do vosso modo transitório de produçom e de propriedade — relaçons históricas que surgem e desaparecem no curso da produçom — compartilhade-la com todas as classes dominantes já desaparecidas. O que admitides para a propriedade antiga, o que admitides para a propriedade feudal, já nom vos atrevedes a admiti-lo para a propriedade burguesa.</p>
<p>Aboliçom da família! Até os mais radicais ficam indignados diante desse desígnio infame dos comunistas.</p>
<p>Sobre que fundamento repousa a família actual, a família burguesa? No capital, no ganho individual. A família, na sua plenitude, só existe para a burguesia, mas encontra seu complemento na supressom forçada da família para o proletário e na prostituiçom pública.</p>
<p>A família burguesa desvanece-se naturalmente com o desvanecer de seu complemento e umha e outra desaparecerám com o desaparecimento do capital.</p>
<p>Acusar-nos de querer abolir a exploraçom das crianças polos seus próprios pais? Confessamos este crime.</p>
<p>Dizeis também que destruímos os vínculos mais íntimos, substituindo a educaçom doméstica pola educaçom social.</p>
<p>E vossa educaçom nom é também determinada pola sociedade, polas condiçons sociais em que educades os vossos filhos, pola intervençom directa ou indirecta da sociedade, por meio de vossas escolas etc? Os comunistas nom inventárom essa intromissom da sociedade na educaçom, apenas mudam o seu carácter e arrancam a educaçom à influência da classe dominante.</p>
<p>As declamaçons burguesas sobre a família e a educaçom, sobre os doces laços que unem a criança aos pais, tornam-se cada vez mais repugnantes à medida que a grande indústria destrói todos os laços familiares do proletário e transforma as crianças em simples objectos de comércio, em simples instrumentos de trabalho.</p>
<p>Toda a burguesia grita em coro: “Vós, comunistas, queredes introduzir a comunidade das mulheres!”</p>
<p>Para o burguês, a sua mulher nada mais é do que um instrumento de produçom. Ouvindo dizer que os instrumentos de produçom serám explorados em comum, conclui naturalmente que ocorrerá o mesmo com as mulheres. Nom imagina que se trata precisamente de arrancar a mulher do seu papel actual de simples instrumento de produçom.</p>
<p>Nada mais grotesco, aliás, do que a virtuosa indignaçom que, aos nossos burgueses, inspira a pretensa comunidade oficial das mulheres que adoptariam os comunistas. Os comunistas nom precisam de introduzir a comunidade das mulheres. Esta quase sempre existiu.</p>
<p>Os nossos burgueses, nom contentes em ter à sua disposiçom as mulheres e as filhas dos proletários, sem falar da prostituiçom oficial, tenhem singular prazer em cornearem-se uns aos outros.</p>
<p>O casamento burguês é, na realidade, a comunidade das mulheres casadas. No máximo, poderiam acusar os comunistas de quererem substituir umha comunidade de mulheres, hipócrita e dissimulada, por outra que seria franca e oficial. De resto, é evidente que, com a aboliçom das relaçons de produçom actuais, a comunidade das mulheres que deriva dessas relaçons, isto é, a prostituiçom oficial e nom oficial desaparecerá.</p>
<p>Além disso, os comunistas som acusados de quererem abolir a pátria, a nacionalidade.</p>
<p>Os operários nom tenhem pátria. Nom se lhes pode tirar aquilo que nom possuem. Como, porém, o proletariado tem por objectivo conquistar o poder político e erigir-se em classe dirigente da naçom, tornar-se ele mesmo a naçom, ele é, nessa medida, nacional, embora de nengum modo no sentido burguês da palavra.</p>
<p>As demarcaçons e os antagonismos nacionais entre os povos desaparecem cada vez mais com o desenvolvimento da burguesia, com a liberdade do comércio e o mercado mundial, com a uniformidade da produçom industrial e as condiçons de existência que lhes correspondem.</p>
<p>A supremacia do proletariado fará com que tais demarcaçons e antagonismos desapareçam ainda mais depressa. A acçom comum do proletariado, polo menos nos países civilizados, é umha das primeiras condiçons para sua emancipaçom.</p>
<p>Suprimide a exploraçom do homem polo homem e teredes suprimido a exploraçom de umha naçom por outra.</p>
<p>Quando os antagonismos de classes, no interior das naçons, tiverem desaparecido, desaparecerá a hostilidade entre as próprias naçons.</p>
<p>Quanto às acusaçons feitas aos comunistas em nome da religiom, da filosofia e da ideologia em geral, nom merecem um exame aprofundado.</p>
<p>Será preciso grande perspicácia para compreender que as ideias, as noçons e as concepçons, numha palavra, que a consciência do homem se modifica com toda mudança sobrevinda nas suas condiçons de vida, nas suas relaçons sociais, na sua existência social?</p>
<p>Quê demonstra a história das ideias senom que a produçom intelectual se transforma com a produçom material? As ideias dominantes de umha época sempre fôrom as ideias da classe dominante.</p>
<p>Quando se fala de ideias que revolucionam umha sociedade inteira, isto quer dizer que, no seio da velha sociedade, se formárom os elementos de umha nova sociedade e que a dissoluçom das velhas ideias marcha junto à dissoluçom das antigas condiçons de vida.</p>
<p>Quando o mundo antigo declinava, as velhas religions fôrom vencidas pola religiom cristá; quando, no século XVIII, as ideias cristás cedêrom lugar às ideias racionalistas, a sociedade feudal travava a sua batalha decisiva contra a burguesia entom revolucionária. As ideias de liberdade religiosa e de liberdade de consciência nom figérom mais do que proclamar o império da livre concorrência no domínio do conhecimento.</p>
<p>"Sem dúvida — dirá-se — as ideias religiosas, morais, filosóficas, políticas, jurídicas etc., modificárom-se no curso do desenvolvimento histórico, mas a religiom, a moral, a filosofia, a política, o direito mantivérom-se sempre através dessas transformaçons.</p>
<p>“Além disso, há verdades eternas, como a liberdade, a justiça etc., que som comuns a todos os regimes sociais. Mas o comunismo quer abolir estas verdades eternas, quer abolir a religiom e a moral, em lugar de lhes dar umha nova forma e isso contradiz todo o desenvolvimento histórico anterior”.</p>
<p>A que se reduz essa acusaçom? A história de toda a sociedade até os nossos dias consiste no desenvolvimento dos antagonismos de classes, antagonismos que se tenhem revestido de formas diferentes nas diferentes épocas.</p>
<p>Mas qualquer que tenha sido a forma desses antagonismos, a exploraçom de umha parte da sociedade por outra é um facto comum a todos os séculos anteriores. Portanto, nada há de espantoso em que a consciência social de todos os séculos, apesar de toda sua variedade e diversidade, se tenha movido sempre sob certas formas comuns — formas de consciência — que só se dissolverám completamente com o desaparecimento total dos antagonismos de classes.</p>
<p>A revoluçom comunista é a ruptura mais radical com as relaçons tradicionais de propriedade; nada de estranho, portanto, que no curso de seu desenvolvimento, rompa, do modo mais radical, com as ideias tradicionais.</p>
<p>Mas deixemos de lado as objecçons feitas pola burguesia ao comunismo.</p>
<p>Vimos acima que a primeira fase da revoluçom operária é o advento do proletariado como classe dominante, a conquista da democracia.</p>
<p>O proletariado utilizará a sua supremacia política para arrancar pouco a pouco todo capital à burguesia, para centralizar todos os instrumentos de produçom nas maos do Estado, isto é, do proletariado organizado em classe dominante e para aumentar, o mais rapidamente possível, o total das forças produtivas.</p>
<p>Isto naturalmente só poderá realizar-se, a princípio, por umha violaçom despótica do direito de propriedade e das relaçons de produçom burguesas, isto é, pola aplicaçom de medidas que, do ponto de vista económico, parecerám insuficientes e insustentáveis, mas que no desenrolar do movimento ultrapassarám a si mesmas e serám indispensáveis para transformar radicalmente todo o modo de produçom.</p>
<p>Essas medidas, é claro, serám diferentes nos vários países.</p>
<p>Todavia, nos países mais adiantados, as seguintes medidas poderám geralmente ser postas em prática:</p>
<ol type="1">
<li>Expropriaçom da propriedade latifundiária e emprego da renda da terra em proveito do Estado.</li>
<li>Imposto fortemente progressivo.</li>
<li>Aboliçom do direito de herança.</li>
<li>Confiscaçom da propriedade de todos os emigrados e sediciosos.</li>
<li>Centralizaçom do crédito nas maos do Estado por meio de um banco nacional com capital do Estado e com o monopólio exclusivo.</li>
<li>Centralizaçom, nas maos do Estado, de todos os meios de transporte.</li>
<li>Multiplicaçom das fábricas e dos instrumentos de produçom pertencentes ao Estado, arroteamento das terras incultas e melhoramento das terras cultivadas, segundo um plano geral.</li>
<li>Trabalho obrigatório para todos, organizaçom de exércitos industriais, particularmente para a agricultura.</li>
<li>Combinaçom do trabalho agrícola e industrial, medidas tendentes a fazer desaparecer gradualmente a distinçom entre a cidade e o campo.</li>
<li>Educaçom pública e gratuita de todas as crianças, aboliçom do trabalho das crianças nas fábricas, tal como é praticado hoje. Combinaçom da educaçom com a produçom material etc.</li>
</ol>
<p>Umha vez desaparecidos os antagonismos de classes no curso do desenvolvimento e sendo concentrada toda a produçom propriamente falando nas maos dos indivíduos associados, o poder público perderá o seu carácter político. O poder político é o poder organizado de umha classe para a opressom de outra. Se o proletariado, na sua luita contra a burguesia, se constitui forçosamente em classe; se se converte por umha revoluçom em classe dominante e, como classe dominante, destrói violentamente as antigas relaçons de produçom, destrói juntamente com essas relaçons de produçom, as condiçons dos antagonismos entre as classes e as classes em geral e, com isso, sua própria dominaçom como classe.</p>
<p>Em lugar da antiga sociedade burguesa, com as suas classes e antagonismos de classes, surge umha associaçom onde o livre desenvolvimento de cada um é a condiçom do livre desenvolvimento de todos.</p>
</main>

<footer>

<nav class="interna">
<a href="cap01.htm" class="anterior">Anterior</a>
<a href="index.htm" class="ao-meio">Índice</a>
<a href="cap03.htm" class="proximo">Próximo</a>
</nav>

<div class="datas">Inclusão: 12/09/2009</div>

<!-- conversão automática em 10/03/2025 -->

</footer>
</body>
</html>
