<!DOCTYPE html>
<html lang="pt">
<head>
<meta charset="utf-8">
<meta name="viewport" content="width=device-width, initial-scale=1">
<meta name="keywords" content="Textos, Obras, Arquivo Marxista na Internet, Marxists">
<title>Prefácio de 1872 ao Manifesto Comunista (em galego)</title>
<link href="../../../css/textos.css" rel="stylesheet" type="text/css">
</head>

<body class="capitulo">

<nav>
<a href="../../../index.htm" id="topp"><img src="../../../img/mia.svg" class="logo" alt="Arquivo Marxista" width="75" height="20"></a>
<a href="../../../biblioteca.htm" title="Biblioteca" id="li-bi"></a>
<a href="../../../admin/novidades.htm" title="Novidades" id="li-no"></a>
</nav>

<header>

<h1>Manifesto do Partido Comunista</h1>
<img src="../../img/marx.webp" alt="" width="42" height="56">
<img src="../../img/engels.webp" alt="" width="42" height="56">
<h2><a href="../../index.htm">Karl Marx</a> e <a href="../../index.htm">Friedrich Engels</a></h2>
<h3>1848</h3>
</header>

<main>

<h4>Prefácio de 1872</h4>

<p>A Liga dos Comunistas, associaçom operária internacional que, dadas as condiçons da época, só podia eximir secretamente, incumbiu os que a assinam, no Congresso realizado em Londres em Novembro de 1.847, de redigir um programa teórico e prático detalhado do Partido, destinado à publicaçom. Tal é a origem desse Manifesto, cujo manuscrito foi enviado a Londres para ser impresso, algumhas semanas antes da revoluçom de Fevereiro. Publicado primeiro em alemám, fôrom elaboradas, no mínimo, doze ediçons diferentes nesse idioma na Alemanha, Inglaterra e Estados Unidos. Em inglês, apareceu primeiro em Londres, em 1.850, no Red Republican, traduzido por <a href="../../../dicionario/verbetes/m/macfarlane_helen.htm" target="_blank">Helen Macfarlane</a> e, mais tarde, em 1.871, publicou-se polo menos em três traduçons diferentes nos Estados Unidos. Apareceu em francês pola primeira vez em Paris, nas vésperas da insurreiçom de Junho de 1.848 e recentemente no Le Socialiste, de Nova Iorque. Actualmente, prepara-se umha nova traduçom. Elaborou-se em Londres umha ediçom em polaco, pouco tempo depois da primeira ediçom alemá. Em Genebra apareceu em russo, na década de 60. Foi traduzido também para o dinamarquês, pouco depois da sua publicaçom original.</p>
<p>Embora as condiçons tenham mudado muito nos últimos vinte e cinco anos, os princípios gerais expostos neste Manifesto continuam sendo hoje, em seu conjunto, plenamente actuais. Alguns pontos deveriam ser retocados. O mesmo Manifesto explica que a aplicaçom prática destes princípios dependerá sempre e em todos os lugares das circunstáncias históricas existentes, e que, portanto, nom se atribui importáncia exclusiva às medidas revolucionárias enumeradas no final do capítulo II. Essa passagem teria hoje de ser redigida de maneira diferente, em mais de um aspecto. Devido ao desenvolvimento colossal da grande indústria nós últimos vinte e cinco anos e, com ele, o da organizaçom do partido da classe operária; devido às experiências práticas, primeiro da revoluçom de Fevereiro e depois, com mais força ainda da <a href="../../../dicionario/verbetes/c/comuna_paris.htm" target="_blank">Comuna de Paris</a>, que eleva pola primeira vez o proletariado, durante dous meses, ao poder político, este programa envelheceu nalguns de seus pontos. A Comuna demonstrou, sobretudo, que “a classe operária nom pode simplesmente tomar posse da máquina estatal existente e colocá-la em movimento para os seus próprios fins”. (Ver A Guerra Civil na França, Manifesto do Conselho Geral da Associaçom Internacional dos Trabalhadores, página 19 da ediçom alemá, onde esta ideia se encontra mais desenvolvida.) Além disso, evidentemente, a crítica da literatura socialista está incompleta para esses momentos, pois só chega até 1.847; e, ao mesmo tempo, se as observaçons que se fam sobre a atitude dos comunistas diante dos diferentes partidos de oposiçom (capítulo IV) som exactas nos seus traços gerais, tornárom-se antiquadas na prática, já que a situaçom política mudou completamente e o desenvolvimento histórico aboliu da face da terra a maioria dos partidos ali citados.</p>
<p>Nom obstante, o Manifesto é um documento histórico que já nom temos direito de modificar. Umha ediçom posterior talvez vaia precedida de um prefácio que poda preencher a lacuna existente entre 1.847 e os nossos dias; a actual re-impressom foi tam inesperada para nós, que nom tivemos tempo de escrevê-lo.</p>
<p>Londres, 24 de Junho de 1.872</p>
<p class="direita"><i>K. Marx<br>
F. Engels<br></i></p>
</main>

<footer>

<nav class="interna">
<a href="index.htm" class="anterior">Índice</a>
<a href="cap01.htm" class="proximo">Próximo</a>
</nav>

<div class="datas">Inclusão: 12/09/2009</div>

<!-- conversão automática em 10/03/2025 -->

</footer>
</body>
</html>
