<!DOCTYPE html>
<html lang="pt">
<head>
<meta charset="utf-8">
<meta name="viewport" content="width=device-width, initial-scale=1">
<meta name="keywords" content="Textos, Obras, Arquivo Marxista na Internet, Marxists">
<title>Posiçom dos Comunistas diante dos diversos partidos de oposiçom</title>
<link href="../../../css/textos.css" rel="stylesheet" type="text/css">
</head>

<body class="capitulo">

<nav>
<a href="../../../index.htm" id="topp"><img src="../../../img/mia.svg" class="logo" alt="Arquivo Marxista" width="75" height="20"></a>
<a href="../../../biblioteca.htm" title="Biblioteca" id="li-bi"></a>
<a href="../../../admin/novidades.htm" title="Novidades" id="li-no"></a>
</nav>

<header>

<h1>Manifesto do Partido Comunista</h1>
<img src="../../img/marx.webp" alt="" width="42" height="56">
<img src="../../img/engels.webp" alt="" width="42" height="56">
<h2><a href="../../index.htm">Karl Marx</a> e <a href="../../index.htm">Friedrich Engels</a></h2>
<h3>1848</h3>
</header>

<main>

<H4>IV. Posiçom dos Comunistas diante dos diversos partidos de oposiçom</H4>

<p>O que já dixemos no capítulo II basta para determinar a posiçom dos comunistas diante dos partidos operários já constituídos e, por conseguinte, a sua posiçom diante dos <a href="../../../dicionario/verbetes/c/cartistas.htm" target="_blank">cartistas</a> na Inglaterra e dos reformadores agrários na América do Norte.</p>
<p>Os comunistas combatem polos interesses e objectivos imediatos da classe operária, mas, ao mesmo tempo, defendem e representam, no movimento actual, o futuro do movimento. Aliam-se na França ao parido democrata-socialista, contra a burguesia conservadora e radical, reservando-se o direito de criticar as frases e as ilusons legadas pola tradiçom revolucionária.</p>
<p>Na Suíça, apoiam os radicais, sem esquecer que esse partido se compom de elementos contraditórios, metade democratas-socialistas, na acepçom francesa da palavra, metade burgueses radicais.</p>
<p>Na Polónia, os comunistas apoiam o partido que vê numha revoluçom agrária a condiçom da libertaçom nacional, isto é, o partido que desencadeou a insurreiçom de Cracóvia em 1.846.</p>
<p>Na Alemanha, o Partido Comunista luita de acordo com a burguesia, todas as vezes que esta age revolucionariamente: contra a monarquia absoluta, a propriedade rural feudal e a pequena burguesia reaccionária.</p>
<p>Mas nunca, em nengum momento, esse Partido se descuida de despertar nos operários umha consciência clara e nítida do violento antagonismo que existe entre a burguesia e o proletariado, para que, na hora precisa, os operários alemáns saibam converter as condiçons sociais e políticas, criadas polo regime burguês, noutras tantas armas contra a burguesia, a fim de que, umha vez destruídas as classes reaccionárias da Alemanha, poda ser travada a luita contra a própria burguesia.</p>
<p>É para a Alemanha, sobretudo, que se volta a atençom dos comunistas, porque a Alemanha se encontra nas vésperas de umha revoluçom burguesa; e porque realizará essa revoluçom nas condiçons mais avançadas da civilizaçom europeia e com um proletariado infinitamente mais desenvolvido do que o da Inglaterra no século XVII e o da França no século XVIII. A revoluçom burguesa alemá, por conseguinte, só poderá ser o prelúdio imediato de umha revoluçom proletária.</p>
<p>Em resumo, os comunistas apoiam em toda a parte qualquer movimento revolucionário contra o estado de cousas social e político existente.</p>
<p>Em todos estes movimentos, ponhem em primeiro lugar, como questom fundamental, a questom da propriedade, qualquer que seja a forma, mais ou menos desenvolvida, de que esta se revista.</p>
<p>Finalmente, os comunistas trabalham pola uniom e entendimento dos partidos democráticos de todos os países.</p>
<p>Os comunistas nom se rebaixam a dissimular as suas opinions e os seus fins. Proclamam abertamente que seus objectivos só podem ser alcançados pola derrubada violenta de toda a ordem social existente. Que as classes dominantes tremam à ideia de umha revoluçom comunista! Os proletários nada tenhem a perder nela a nom ser as suas cadeias. Tenhem um mundo a ganhar.</p>
<p class="centralizado"><b>PROLETÁRIOS DE TODOS OS PAÍSES, UNIDE-VOS!</b></p>
</main>

<footer>

<nav class="interna">
<a href="cap03.htm" class="anterior">Anterior</a>
<a href="index.htm" class="proximo">Índice</a>
</nav>

<div class="datas">Inclusão: 12/09/2009</div>

<!-- conversão automática em 10/03/2025 -->

</footer>
</body>
</html>
