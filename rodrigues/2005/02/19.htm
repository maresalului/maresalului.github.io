<!DOCTYPE html>
<html lang="gl">
<head>
<meta charset="utf-8">
<meta name="viewport" content="width=device-width, initial-scale=1">
<meta name="keywords" content="Textos, Obras, Arquivo Marxista na Internet, Marxists">
<title>Eleiçons em Portugal: 20 de Fevereiro, nova gerência</title>
<link href="../../../css/textos.css" rel="stylesheet" type="text/css">
</head>

<body>

<nav>
<a href="../../../index.htm" id="topp"><img src="../../../img/mia.svg" class="logo" alt="Arquivo Marxista" width="75" height="20"></a>
<a href="../../../biblioteca.htm" title="Biblioteca" id="li-bi"></a>
<a href="../../../admin/novidades.htm" title="Novidades" id="li-no"></a>
</nav>

<header>

<h1>Eleiçons em Portugal: 20 de Fevereiro, nova gerência</h1>
<a href="../../index.htm">
<img src="../../img/avatar.webp" alt="" width="42" height="56">
<h2>Francisco Martins Rodrigues</h2></a>
<h3>19 de Fevereiro de 2005</h3>

</header>

<main>

<aside class="sobre">
<p class="info"><b>Fonte:</b> <a href="http://primeiralinha.org/home/" target="_blank" class="link_ext">Primeira Linha em Rede</a>.</p>
<p class="info"><b>HTML:</b> <a href="../../../admin/correio.htm" target="_blank">Fernando A. S. Araújo</a>.</p>
</aside>

<p>O militante comunista português e director da revista Política Operária, Francisco Martins, oferece-nos, no dia anterior à jornada eleitoral de 20 de Fevereiro em Portugal, umha análise da campanha e das posiçons dos partidos parlamentares, com destaque para as duas forças à esquerda do espectro institucional, Partido Comunista Português e Bloco de Esquerda.</p>
<hr class="estrelavermelha">
<h4>20 de Fevereiro: Nova gerência</h4>
<p>Os aparelhos partidários bem se esforçam, mas nom se pode dizer que a campanha eleitoral mobilize o país. Um milhar de activistas afixam, argumentam e discursam perante a apatia da populaçom. A causa — de que nom se fala — é a noçom geral de que estamos condenados a seguir um rumo que nos transcende. Em tempos de mundializaçom e de “europeizaçom”, a margem de decisom de qualquer governo é mínima. Há boas razons para o cidadao comum encolher os ombros quando o incitam a “escolher o rumo melhor para o país”.</p>
<p>No dia 20 de Fevereiro, o repúdio polas tropelias da dupla Santana-Portas, combinado com a indiferença abstencionista de boa parte do eleitorado, produzirá, ao que todo indica, mais um governo PS. Os analistas dirám paternalmente que o povo mostrou a sua sabedoria ao fazer funcionar a regra de ouro da alternáncia. Sócrates aplicará o programa geral traçado em Bruxelas. E o capital prosseguirá, por cima de todos nós, a sua cavalgada de rentabilizaçom a todo o preço.</p>
<h4>Esquerda ausente</h4>
<p>O problema é à esquerda. No PCP, Jerónimo de Sousa repete, com o “vigor proletário” que faltava a Carvalhas, a mesma velha receita: umha CDU mais forte poderá obrigar o PS a inflectir a sua política de direita. Quem acredita nisso? Mesmo que a CDU saia mais forte destas eleiçons, nom será com ela certamente que o PS fará aliança. Sócrates poderá, em caso de necessidade, comprar o apoio do Bloco (ou mesmo do CDS, que já se anda a oferecer), mas nom irá dar a mao a um partido em processo de reciclagem. No que respeita ao PCP, a burguesia assentou há muito na atitude a seguir: completar a “transiçom democrática”, com pressons, subornos, com elogios inclusive, mas sempre com mao firme.</p>
<p>Quanto ao Bloco, espicaçado pola direita com acusaçons de “extremismo”, esforça-se por demonstrar o seu sentido de responsabilidade e torna claro que está pronto a viabilizar o governo PS. Oficialmente, o BE garante que “nom participará num governo PS nem com ele fará acordos pós-eleitorais, dado que o programa do PS e o do Bloco som contraditórios. Em consequência, o Bloco será oposiçom a tal governo”. Mas, acrescenta, “o BE nunca se juntaria aos votos da direita para favorecer, através da rejeiçom imediata do programa [do PS], um novo governo da direita ou novas eleiçons de imediato”. Os termos deliberadamente nebulosos contenhem umha clara oferta de acordo informal que já todos entendêrom. Se a isto somarmos a afirmaçom de disponibilidade para listas conjuntas às cámaras de Lisboa e do Porto, fica a ideia de que o Bloco se desloca para a área governativa, como aliás dá claramente a entender a entrevista de Francisco Louçã no Expresso.</p>
<h4>Cretinismo</h4>
<p>A generosidade dos programas de governo do PCP e do BE e a aparente dureza dos seus slogans de campanha (“Varrer a direita”, “Mudar a sério”) encobrem umha interrogaçom sem resposta: <b>como se pode melhorar as condiçons de vida dos trabalhadores se isso passa pola reanimaçom da economia, se esta passa pola atracçom dos investimentos e se os investidores serám afugentados por medidas de aumento de salários, restabelecimento de direitos laborais, defesa dos serviços públicos, combate à corrupçom e à evasom fiscal? E como se pode aplicar umha política nom aprovada por Bruxelas?</b></p>
<p>Quer isto dizer que nom há campo de intervençom para a esquerda? De modo nengum. Isto quer dizer que PCP e BE, ao corresponder aos desafios do sistema para subordinarem toda a sua acçom à “vontade democrática dos cidadaos expressa nas urnas”, caírom (gostosamente, diga-se) numha armadilha de onde já nom podem sair. Por muito que digam o contrário, passárom a condicionar a actividade de massas às conveniências institucionais, à atracçom do eleitor médio, à respeitabilidade, à aceitaçom pelos media. A presença no parlamento, que devia ser um auxiliar das luitas nas ruas, tomou-se-lhes um sucedáneo e umha <b>barreira</b>.</p>
<p>Julgar que o rumo político de um país pode mudar por simples efeito dos votos é umha doença há muito diagnosticada como cretinismo parlamentar. Os votos deslocam-se quando a correlaçom de forças entre as classes se modifica <b>na prática da acçom diária</b>, umha esquerda que queira merecer esse nome terá que concentrar todos os seus esforços na reanimaçom do movimento proletário, desmantelado por umha recomposiçom profunda e por décadas de derrotas.</p>
</main>

<footer>

<div class="colab">
<p>Este texto foi uma contribuição do</p>
<a href="https://primeiralinha.org/" target="_blank">
 <img src="../../../img/colaboradores/primeiralinha.gif" class="colab longa" alt="Primeira Linha" width="593" height="100">
 </a></div>

<div class="datas">Inclusão: dd/mm/aaaa</div>
<div class="datas">Última atualização: 30/05/2025</div>

<!-- conversão automática em 30/05/2025 -->

</footer>
</body>
</html>
