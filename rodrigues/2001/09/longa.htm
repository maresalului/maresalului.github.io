<!DOCTYPE html>
<html lang="gl">
<head>
<meta charset="utf-8">
<meta name="viewport" content="width=device-width, initial-scale=1">
<meta name="keywords" content="Textos, Obras, Arquivo Marxista na Internet, Marxists">
<title>Movimento operário portugués: a longa recomposiçom</title>
<link href="../../../css/textos.css" rel="stylesheet" type="text/css">
</head>

<body>

<nav>
<a href="../../../index.htm" id="topp"><img src="../../../img/mia.svg" class="logo" alt="Arquivo Marxista" width="75" height="20"></a>
<a href="../../../biblioteca.htm" title="Biblioteca" id="li-bi"></a>
<a href="../../../admin/novidades.htm" title="Novidades" id="li-no"></a>
</nav>

<header>

<h1>Movimento operário portugués: a longa recomposiçom</h1>
<a href="../../index.htm">
<img src="../../img/avatar.webp" alt="" width="42" height="56">
<h2>Francisco Martins Rodrigues</h2></a>
<h3>Setembro de 2001</h3>

</header>

<main>

<aside class="sobre">
<p class="info"><b>Primeira edição:</b> <cite>Abrente</cite>, n.º 21, de Julho–Agosto–Setembro de 2001.</p>
<p class="info"><b>Fonte:</b> <a href="https://franciscomartinsrodrigues.wordpress.com/" target="_blank" class="link_ext">Francisco Martins Rodrigues — Escritos de uma vida</a>.</p>
<p class="info"><b>Transcrição:</b> <a href="../../../admin/correio.htm" target="_blank">Ana Barradas</a>.</p>
<p class="info"><b>HTML:</b> <a href="../../../admin/correio.htm" target="_blank">Fernando A. S. Araújo</a>.</p>
<p class="info"><b>Observação:</b> texto em português da Galiza.</p>
<p class="info cc by-sa"><a href="https://creativecommons.org/licenses/by-sa/3.0/deed.pt-br" target="_blank">Creative Commons</a></p>
</aside>


<img src="../../img/abrente21.jpg" alt="" width="286" height="400" class="capadelivro">
<p>O movimento operário português atravessa desde há um quarto de século uma situaçom difícil. Sujeito desde 1976 a umha severa ofensiva burguesa reaccionária que o privou de quase todos os direitos conquistados após o 25 de Abril, enfrentou nos últimos dez anos, devido ao processo de integraçom europeia, o prático desmantelamento dos poucos centros industriais que serviam de motor da resistência operária e popular ao capital (metalurgia, química, estaleiros navais), a privatizaçom das empresas públicas e a dispersom.</p>
<p>Com a cobertura dos sucessivos governos “socialistas” ou “social-democratas”, e sob a batuta do imperialismo ianque e europeu, o salário real volta a níveis semelhantes aos do tempo do fascismo. Hoje, na maioria das fábricas, o assalariado está sujeito à vontade sem resposta do patrom ou do chefe, que lhe pode alongar a jornada de trabalho, impor maiores ritmos de produçom, cortar regalias, atrasar o pagamento do salário, suspender o contrato…</p>
<p>Vinte anos de ofensiva patronal ininterrupta dérom um pesado golpe no activismo operário. Os jovens, em regime precário, receiam “dar nas vistas” com atitudes reivindicativas, o que significa nom ver renovados os seus contratos a prazo. Grande parte da velha geraçom, que tivo um grande papel nas conquistas do período revolucionário, ao verem a situaçom degradar-se, caírom no cansaço e no desencanto e aceitam reformas antecipadas com indemnizaçom para ir para casa. Os novos contingentes de imigrantes africanos e do Leste europeu debatem-se com a ameaça permanente da expulsom. Som as mulheres que por vezes se destacam em acçons mais combativas nas fábricas têxteis, do calçado, etc.</p>
<p>Os sindicatos, deparando com umha cada vez maior dificuldade em intervir nos locais de trabalho e mobilizar os trabalhadores, fôrom-se fechando na burocratizaçom. A CGTP, com tradiçons de resistência, foi-se aproximando da UGT amarela, com a bençom da CES, a confederaçom europeia. Patronato e sindicatos, sob a “arbitragem” do governo, negoceiam entre si os acordos, que depois aparecem já cozinhados aos olhos da massa operária. Os delegados sindicais na prática funcionam como moços de recados da direcçom para a base. As comissons de trabalhadores, criaçom do 25 de Abril, ou desaparecêrom sob a pressom do patronato, ou caírom no imobilismo.</p>
<p>No terreno directamente político, também a situaçom da esquerda é de crise. O Partido Comunista, tradicional organizador da resistência ao fascismo, vê decair inexoravelmente a sua influência devido ao fracasso do seu programa de colaboraçom de classes (a “democracia avançada no século XXI”) e ao desmoronamento da “pátria do socialismo”, mas continua a exercer uma acçom perniciosa contra a radicalizaçom das luitas. É o clássico “partido burguês para operários” de que falava Lenine. Quanto à prática totalidade dos grupos e activistas que tinham surgido à sua esquerda nos anos 60-70, iniciando a renovaçom do movimento comunista, ou desaparecêrom ou convertêrom-se à “democracia de mercado”. O duro despertar das ilusons de 1975 num avanço fácil para o socialismo, junto com a desorientaçom perante a queda do “campo socialista”, semeárom o pessimismo e a descrença na revoluçom. O marxismo-leninismo, que chegou a ser umha moda entre a juventude dos anos 60-70, está desacreditado. O novo Bloco de Esquerda, constituído há dous anos mediante um contrato entre dous pequenos partidos — UDP, maoísta, e PSR, trotskista — define-se como umha oposiçom de tipo parlamentar, com um estilo de intervençom e palavras de ordem mais dirigidas para os sectores médios do que para a massa proletária.</p>
<p>É difícil prever por enquanto qual o desenlace de toda esta difícil recomposiçom do proletariado e das correntes políticas da esquerda em Portugal. A ofensiva de grande envergadura que está a ser lançada polo governo socialista, a pretexto de sanear a situaçom económica, começa a suscitar reacçons de luita mais combativas, por enquanto limitadas. Parece fora de dúvida que o proletariado português, integrado doravante no império europeu, condenado a permanecer como um dos destacamentos mais pobres do proletariado europeu, vai ser empurrado para novas luitas de envergadura contra o capital e a romper o desgraçado isolamento nacional em que tem sido mantido. E aí, as liçons do período revolucionário, tam longamente enterradas, ressurgirám porque o movimento operário tem a sua memória própria.</p>
</main>

<footer>

<div class="datas">Inclusão: 23/05/2018</div>
<div class="datas">Última atualização: 29/05/2025</div>

<!-- conversão automática em 29/05/2025 -->

</footer>
</body>
</html>
