<!DOCTYPE html>
<html lang="gl">
<head>
<meta charset="utf-8">
<meta name="viewport" content="width=device-width, initial-scale=1">
<meta name="keywords" content="Textos, Obras, Arquivo Marxista na Internet, Marxists">
<title>É necessária umha língua oficial obrigatória?</title>
<link href="../../../css/textos.css" rel="stylesheet" type="text/css">
</head>

<body>

<nav>
<a href="../../../index.htm" id="topp"><img src="../../../img/mia.svg" class="logo" alt="Arquivo Marxista" width="75" height="20"></a>
<a href="../../../biblioteca.htm" title="Biblioteca" id="li-bi"></a>
<a href="../../../admin/novidades.htm" title="Novidades" id="li-no"></a>
</nav>

<header>

<h1>É necessária umha língua oficial obrigatória?</h1>
<a href="../../index.htm">
<img src="../../img/avatar.webp" alt="" width="42" height="56">
<h2>V. I. Lenine</h2></a>
<h3>18 de janeiro de 1914</h3>
</header>

<main>

<aside class="sobre">
<p class="info"><b>Primeira edição:</b> “Proletárskaya Pravda”, número 14, de 18 de Janeiro de 1914</p>
<p class="info"><b>Fonte:</b> <a href="http://www.primeiralinha.org/textosmarxistas/lingua.htm" class="link_ext" target="_blank">Primeira Linha</a>.</p>
<p class="info"><b>Transcrição e HTML:</b> <a href="../../../admin/correio.htm" target="_blank">Fernando Araújo</a>.</p>
</aside>

<p>Os liberais diferenciam-se dos reaccionários em que, quando menos, reconhecem à escola primária o direito de ensinar na língua materna. Mas coincidem por completo com os reaccionários em que deve haver umha língua oficial obrigatória.</p>
<p>O que é que significa a língua oficial obrigatória? Significa, na prática, que a língua dos russos, que constituem a minoria da populaçom da Rússia, é imposta a toda a restante populaçom do pais. O ensino da língua oficial deve ser obrigatória em cada escola. Todos os assuntos oficiais serám expedidos obrigatoriamente na língua oficial e nom no idioma da populaçom local.</p>
<p>Como justificam a necessidade dumha língua oficial obrigatória os partidos que a defendem?</p>
<p>Os “argumentos” dos ultrarreaccionários som, naturalmente, concissos: há que meter num punho todos os alógenos e nom os deixar se “indisciplinarem”. A Rússia deve ser indivisível e todos os povos devem subordinar-se ao princípio russo, pois os russos fôrom, segundo eles, os construtores e unificadores da terra russa. Por isso, a língua da classe dominante deve ser a língua oficial obrigatória. Os senhores Purishkvich nom seriam inclusive contra a proibiçom em geral dos “dialectos de cans” em que fala quase 60% da populaçom nom russa da Rússia.</p>
<p>A posiçom dos liberais é muito mais “culta” e “subtil”. Som partidários de que se permita em certos limites (por exemplo, na escola primária), a língua materna. Mas, ao mesmo tempo, defendem a obrigatoriedade da língua oficial. Isto, dim, é necessário em interesse da “cultura”, em interesse da Rússia “umha” e “indivisível”, etc.</p>
<p>"A organizaçom estatal é a afirmaçom da unidade cultural... Da cultura do Estado fai parte ineludivelmente a língua oficial. A organizaçom estatal baseia-se na unidade de poder, e a língua oficial é um instrumento dessa unidade. A língua oficial tem a mesma força coercitiva e obrigatória geral que todas as outras formas de sistema estatal...</p>
<p>“Se a Rússia esta predestinada a ser umha e indivisível, há que defender com firmeza a conveniência oficial da língua literária russa”.</p>
<p>Tal é a filosofia típica do liberal no que di respeito à necessidade da língua oficial.</p>
<p>As palavras que citamos fôrom tomadas dum artigo do senhor S. Patrashkine, publicado no número 7 do periódico liberal Den. Por motivos plenamente compreensíveis, o ultrarreaccionário Nóvoe Vremia recompensou com um suculento beijo o autor de tais pensamentos. O senhor Patrashkine expom aqui “pensamentos completamente sensatos”, declara o jornal de Ménshikhov (núm. 13588). Os ultrarreaccionários elogiam também constantemente o nacional-liberal Rússkaya Misl por semelhantes pensamentos sensatos. E como nom louvá-lo, se os liberais difundem com ajuda de argumentos “culturais” o que tanto agrada aos de Nóvoe Vremia.</p>
<p>A língua russa é grande e poderosa, dim-nos os liberais. Será possível, entom, que nom queiram vocês que conheçam esta língua grande e poderosa quantos vivem em qualquer confim da Rússia?. Será que nom vem que a língua russa enriquecerá a literatura dos povos alógenos, permitindo-lhes fazer seus os grandes valores culturais, etc.?</p>
<p>Todo isso é exacto, senhores liberais, respondemos-lhes. Sabemos melhor do que vocês que a língua de Turguénev, de tolstói, de Dobroliúbov e de Chernishevski é grande e poderosa. Queremos mais do que vocês que entre as classes oprimidas de todas as naçons sem distinçom que povoam a Russia se estabeleça a comunicaçom mais estreita e a unidade mais fraternal. E somos partidários, com certeza, de que cada habitante da Rússia tenha a possibilidade de aprender a grande língua russa.</p>
<p>Mas nom queremos umha cousa: o elemento de coerçom. Nom queremos que a gente seja levada ao paraíso a pancadas. Porque por muito belas que sejam as suas frases sobre a “cultura”, a língua oficial obrigatória vai associada à coerçom, à implantaçom forçosa. Consideramos que a grande e poderosa língua russa nom necessita que ninguém deva estudá-la à força. Estamos convencidos de que o desenvolvimento do capitalismo na Rússia e, em geral, a marcha da vida social, conduzem à aproximaçom recíproca de todas as naçons. Centenas de milhares de pessoas deslocam-se dumha ponta da Rússia à outra, os povos mesclam-se, e o isolamento e a rotina nacionais devem desaparecer. Quem necessita, polas suas condiçons de vida e de trabalho, saber o russo, aprenderá-o sem necessidade do pau. A coerçom (o pau) só conduzirá a umha cousa: dificultará a penetraçom da grande e poderosa língua russa noutros grupos nacionais e, o que é o principal, acirrará a hostilidade, criará um milhom de novas fricçons, aumentará a irritaçom, a incompreensom mútua, etc.</p>
<p>Quem necessita isso? O povo russo, a democracia russa nom o necessitam. O povo russo nom reconhece nengumha opressom nacional, nem sequer “em interesse da cultura e da organizaçom estatal russas”.</p>
<p>Daí os marxistas russos considerarmos preciso: que nom haja umha língua oficial obrigatória, que se assegure à populaçom escolas com ensino em todos os idiomas locais e que se inclua na Constituiçom umha lei fundamental declarando abolidos todos os privilégios dumha naçom, quaisquer que forem, e todas as infracçons dos direitos da minoria nacional...</p>
</main>

<footer>

<div class="colab">
<p>Este texto foi uma contribuição do</p>
<a href="https://primeiralinha.org/" target="_blank">
 <img src="../../../img/colaboradores/primeiralinha.gif" class="colab longa" alt="Primeira Linha" width="593" height="100">
</a></div>

<div class="datas">Inclusão: 03/05/2020</div>
<!-- conversão automática em 07/02/2025 -->

</footer>
</body>
</html>
