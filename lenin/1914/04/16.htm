<!DOCTYPE html>
<html lang="gl">
<head>
<meta charset="utf-8">
<meta name="viewport" content="width=device-width, initial-scale=1">
<meta name="keywords" content="Textos, Obras, Arquivo Marxista na Internet, Marxists">
<title>Igualdade nacional</title>
<link href="../../../css/textos.css" rel="stylesheet" type="text/css">
</head>

<body>

<nav>
<a href="../../../index.htm" id="topp"><img src="../../../img/mia.svg" class="logo" alt="Arquivo Marxista" width="75" height="20"></a>
<a href="../../../biblioteca.htm" title="Biblioteca" id="li-bi"></a>
<a href="../../../admin/novidades.htm" title="Novidades" id="li-no"></a>
</nav>

<header>

<h1>Igualdade nacional</h1>
<a href="../../index.htm">
<img src="../../img/avatar.webp" alt="" width="42" height="56">
<h2>V. I. Lenine</h2></a>
<h3>16 de abril de 1914</h3>
</header>

<main>

<aside class="sobre">
<p class="info"><b>Primeira edição:</b> <i>Pravda</i>, n.º 62, em 16 de Abril del 1914, assinado como Nikolaj Lenine.</p>
<p class="info"><b>Fonte:</b> <a href="http://www.primeiralinha.org/destaques4/igualdade.htm" class="link_ext" target="_blank">Primeira Linha</a>.</p>
<p class="info"><b>Transcrição e HTML:</b> <a href="../../../admin/correio.htm" target="_blank">Fernando Araújo</a>.</p>
</aside>

<p>No número 48 (de 28 de Março), do “Pravda”, o Partido Obreiro Social-Democrata Russo publica a declaraçom da igualdade nacional, ou como o seu nome indica, “a declaraçom da supressom de todas as restriçons de direitos aos hebreus e todas as restriçons relacionadas com qualquer origem ou vinculadas a qualquer nacionalidade”.</p>
<p>No meio das preocupaçons e das penúrias que comporta a luita pola existência, por um pedaço de pam, os operários russos nom podem e nom devem esquecer a opressom nacional sob o jugo da qual há dezenas e dezenas de milhons de “minoritários” que habitam na Rússia. Umha naçom predominante — os grandes russos — suponem os 45% da populaçom do império. Em cada 100 habitantes, mais de 50 pertencem aos “minoritários”.</p>
<p>E toda esta enorme populaçom está submetida a condiçons de vida ainda mais brutais do que as condiçons de vida dos russos.</p>
<p>A política de opressom das nacionalidades é umha política de divisom das naçons. É, em simultáneo, umha política de perversom continuada da consciência nacional. Contra os interesses das diversas naçons, constrói-se um envenenamento de proporçons gigantes. Pegade em qualquer caso e veredes que a perseguiçons das “minorias” provoca umha desconfiança mútua entre o camponês russo, o pequenoburguês russo, o artesao russo, e o camponês, o pequenoburguês, o artesao hebreu, finês, polaco, georgiano, ucraniano — à custa do qual se nutre a casta dirigente.</p>
<p>Mas a classe operária nom necessita nengumha divisom, mas umha unificaçom. Por isso nom há pior inimigo que os preconceitos e as superstiçons brutais, que ocultam os inimigos autênticos. A opressom “nacional” é um pau de duas pontas. Umha fere as “minorias”, a outra o povo russo.</p>
<p>E, em conseqüência, a classe operária deve-se expressar da forma mais clara contra toda a opressom das nacionalidades.</p>
<p>Contra a propaganda chovinista, que tenta distrair a sua atençom da perseguiçom das minorias, fai falta opor a convicçom da necessidade da plena igualdade de todos e do rejeitamento definitivo de qualquer privilégio de qualquer naçom.</p>
<p>Realiza-se umha propaganda chovinista especialmente dirigida contra os judeus. Intenta-se encontrar um cabeça de turco para todos os males: o povo hebreu.</p>
<p>E, em conseqüência, a declaraçom pom em primeiro lugar a desprotecçom dos hebreus. A escola, os quartéis, as tribunas parlamentares, absolutamente todo se emprega para gerar um ódio obscuro, selvagem e repugnante contra os hebreus.</p>
<p>A esta ocupaçom negra e má nom só se dedica a gentalha, mas também se ocupam professores reaccionários, cientistas, jornalistas, deputados. Gastam-se milhons e milhares de milhons de rubros para envenenar a consciência do povo.</p>
<p>O ponto de honra dos operários russos. Este manifesto contra a opressom nacional recebeu a adesom de decenas de milhares de assinaturas e adesons proletárias. Da melhor forma reforçará a plena unidade, o irmanamento de todos os operários da Rússia sem distinçom de nacionalidades.</p>
</main>

<footer>

<div class="colab">
<p>Este texto foi uma contribuição do</p>
<a href="https://primeiralinha.org/" target="_blank">
 <img src="../../../img/colaboradores/primeiralinha.gif" class="colab longa" alt="Primeira Linha" width="593" height="100">
</a></div>

<div class="datas">Inclusão: 01/05/2020</div>
<!-- conversão automática em 07/02/2025 -->

</footer>
</body>
</html>
